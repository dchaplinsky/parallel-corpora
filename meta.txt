Поліція проводить до судове розслідування за фактом вимагання першим заступником міського голови Сум хабара в розмірі $5 тис.
Про це стало відомо з ухвали Зарчного райсуду м. Суми, куди слідчий звернувся з клопотанням в рамках кримінального провадження № 42017200000000156 від 27.03.2017р.
Слідство підозрює, що перший заммера Сум через посередника вимагав гроші за вирішення питання оренди торгових приміщень, які розташовані в підземному переході на перехресті вулиць СКД та Харківська в м. Суми.
В суді слідчий клопотав про доступ до документів передачі торгових приміщень в згаданому переході та до колективних скарг і звернень громадян щодо використання цих приміщень. В тому числі поліцію зацікавили скарги, які писала людина, що була посередником віце-мера в отриманні хабара. Суд ці клопотання задовольнив і надав поліції доступ до документів, які зберігаються в мерії Сум.